+++
+++

Waar blijft de tijd, die goeie ouwe tijd\
het gaat zo verschrikkelijk snel\
alsof het door m\'n vingers glijdt,\
als was het zand lijkt het wel

Een telefoon was enkel om te bellen\
dat is reeds lang verleden tijd\
waar het eindigt is niet te voorspellen\
ik ben het af en toe een beetje kwijt

Van analoge muziek naar digitaal\
Cassette bandjes, CD\'s raken uit de mode\
Langspeelplaten spelen hun eigen verhaal\
de technische revolutie, een revolutionaire periode

Van zwart/ wit naar kleur, van kabel naar internet\
drie afstandsbedieningen voor één apparaat\
ik vind het toch maar een knap lastig pakket\
één knop voor aan en uit is niet meer hoe het gaat

Herinneringen uit vervlogen tijden\
wat vroeger was wordt nostalgie\
verandering is niet te vermijden\
maar dat hoeft ook helemaal niet

Verandering is van alle tijden\
alles heeft zijn eigen tijd\
het schrijft haar eigen bladzijden\
zo was, is en blijft het voor altijd
