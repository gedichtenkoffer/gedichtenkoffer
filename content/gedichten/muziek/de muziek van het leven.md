+++
+++

Het kabbelt en het stroomt\
het brengt je in vervoering\
menigeen krijgt kippenvel\
of tranen van ontroering

In gedachten terug naar een moment\
ergens in een ver verleden\
alsof je daar weer helemaal bent\
terwijl je luistert in het heden

Het zet je in beweging\
langzaam, gracieus of juist wild\
er worden noten stevig gekraakt\
of  aan het einde reeds verstild

Het is een genot voor de oren\
het gaat met je aan de haal\
soms is het niet om aan te horen\
ja, muziek doet dat allemaal
