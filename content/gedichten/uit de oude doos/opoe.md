---
layout: doos
---

Volgens opoe's laatste wensen \
op het sterfbed vastgesteld  \
werd ze niet begraven \
maar verbrand op Westerveld

Na de plechtigheid kreeg vader \
een busje met een beetje as \
en hij moest het maar geloven  \
dat dit de hele opoe was

Bij zijn thuiskomst legt hij het pakje \
op de schoorsteen mantel neer \
Daar komt Wimpie hem al tegen \
ha, daar heb je vader weer

"Pa, is dat een zakje lekkers \
dat je daar hebt weggelegd?" \
"Kom," zegt vader  "eerst naar moeder, \
dat komt strakjes wel terecht" 

Wimpie gaat gewillig mee \
naar de achterkamer toe \
waar pa alles moet vertellen  \
over die lieve ouwe opoe

Moe viel bijna van haar stoel \
ook de meid was overstuur \
door dat ijselijke praten \
over het crematie vuur

Tussen al die consternatie \
had er eentje hem gesmeerd \
Wimpie was naar de mooie kamer \
stiekem weer terug gekeerd 

Het zakje lekkers was te machtig \
voor het kinderlijke brein \
gauw eens kijken of het ook weer \
toverballen zouden zijn

Naar de schoorsteen, ja daar lag het \
nou eens proeven hoe het smaakt \
maar o jee, daar nadert vader \
die in woede is geraakt 

"Moeder, kom nou toch eens kijken," \
roept hij uit, "zo'n stijve kop \
nou vreet me die nare bliksem \
onze hele opoe op!" 
