---
layout: doos
author: null
---

Aanhoort het noodlot fel en wreed \
van een kind dat op zijn nagels beet \
een kind dat met zijn eigen tanden \
tot zijn schade en zijn schande \
stukjes van zichzelf opat \
en in zijn onverstand vergat \
dat als de eerste hapjes smaken \
men aan zichzelf verslaafd kan raken

Zo vergaat het menig kind \
dat zichzelf lekker vindt \
ook het kind van dit verhaal  \
genoot zo van zijn eigen maal \
dat het alle dagen \
in extase door bleef knagen

Reeds was het kwaad niet meer te stoppen \
en kloof hij aan zijn vingertoppen \
hij zette weldra ook zijn tanden  \
in de stompjes van zijn handen \
en tot ontzetting van zijn ouders \
in zijn bovenarm en schouders 

Voldaan keek hij toen in het rond \
en sprak met overvolle mond \
"Ik vind mezelf als u het wilt weten \
gewoon een kind om op te vreten" \
en hief alweer een been omhoog \
en knabbelde aan zijn eksteroog

Men hoort hem nu vraatzuchtig smakken \
aan de pezen van zijn hakken \
zag hem zalig de ogen sluiten  \
toen hij beet kreeg aan zijn kuiten \
reikhalzend happend naar zijn dij \
helaas, hij kom er niet meer bij \
en is ziender oog afgenomen  \
van de honger omgekomen 

Heel duidelijk is de moraal van dit verhaal \
word nooit uw eigen kanibaal
