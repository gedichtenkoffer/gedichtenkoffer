---
layout: doos
author: OTOS Combinatie
---

Kleine Jan die zag een doosje \
thuis bij moeder op de kast  \
en hij greep toen na een poosje  \
vlug dat mooie doosje vast

Stevig zat het in zijn knuisje \
en hij liep de kamer uit \
stond al spoedig achter het huisje  \
keek eens om die kleine guit

"Wat heb jij daar?" sprak zijn makker \
"Lucifers jong, dat is fijn" \
"Maak een vuurtje," sprak die rakker \
"Oh, dan hebben wij een gein" 

Droge bladeren, een papiertje \
vlug wat strootjes er nog bij \
en zowaar na een kwartiertje  \
brandde het vuurtje, Jan was blij

Maar dat vuur, die stoute vlammen \
wilden niet als Jantje wou \
en twee droge berkestammen \
brandden ook al redelijk gauw

Huilend is toen Jan verdwenen \
want naar moeder durft hij niet  \
later is hij weer verschenen  \
en hij beefde als een riet

Het huis met al die mooie dingen \
is verdwenen binnen het uur \
al zijn kleren, speelgoed gingen \
zomaar weg door al dat vuur

Vader zag hij diep verslagen \
moeder huilde radeloos  \
Jantje kan zijn leed niet dragen \
liever zag hij vader boos

![jan](Kleine Jan.jpg)
