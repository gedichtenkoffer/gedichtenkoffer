---
---

## Na Corona

Na Corona ga ik weer reizen naar allerlei landen \
duik ik graag het openbaar vervoer in \
schud ik met aandacht vele handen \
knuffel met liefde een goede vriendin

Het lijkt zo lang geleden \
wat gewoon was, is niet gewoon \
Het nieuwe normaal is nu het heden  \
2020 valt compleet uit de toon 

Na Corona ga ik weer naar restaurant of theater \
och was het maar alvast zo ver  \
genieten in volle zalen met geschater  \
ontspannen blijheid, vrijheid her en der 

Het lijkt zo lang geleden \
wat gewoon was is niet gewoon  \
het nieuwe normaal is nu het heden  \
2020 valt compleet uit de toon 

Na Corona zit het huis weer vol met lieve mensen \
wordt het normale leven ineens bijzonder \
een gezond leven is wat we wensen \
sociale contacten, we kunnen niet zonder
